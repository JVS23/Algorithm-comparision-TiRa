# Viikon 1 raportti

Olen käyttänyt tällä viikolla suurimman osan ajasta, jopa tuntikausia, aiheen miettimiseen. Moni aiheista oli kiinnostavia, ja tutkin lähes kaikista jonkin verran perusasioita ennen oman aiheen valintaa. Sain luettua teoriaa algoritmeista, aloitettua dokumentaation, ja suunniteltua paperille hieman rakennetta ja työn yleistä toteutusta.

Ohjelma ei ole oikeastaan edistynyt vielä juuri yhtään itse algoritmien osalta, mutta olen saanut valmisteltua alkuun prototyyppiä visuaalisen sekä toiminnallisen puolen toteutukseen. 

Opin tällä viikolla teoriaa kaikista aiheista hyvin huomattavan määrän, sekä myös eri algoritmeista reitinhakuun miettiessäni mitkä valitsen työhöni. 

Tekniseltä kannalta vaikeuksia ei vielä ole tullut paljoa vastaan sillä sain vasta torstaina päätettyä aiheeni, joten tekninen toteutus on alkutekijöissä. Ehkä suurimmaksi vaikeudeksi teoriapuolella jäi IDA*:n aikavaativuuden määrittely ja sen tiivistäminen määrittelydokumenttiin. Yksi suora kysymys on myös, haittaako jos itse tiedostonimet ovat englanniksi vaikka itse projekti on suomeksi? Tiedostojen nimeäminen suomeksi tuntuu kovin syntiseltä.

Siirryn seuraavaksi itse toiminnallisuuden rakentamiseen, minkä ei pitäisi olla liian haastavaa nyt kun aiheen teoriaan on perehdytty hyvin. 

Pelkän repositorion tekemiseen on käytetty vain ehkä 3 tuntia, mutta aiheisiin perehtymisiin tuli käytettyä varmaan 10 tuntia, joista 2-3 tämän aiheen algoritmeihin.